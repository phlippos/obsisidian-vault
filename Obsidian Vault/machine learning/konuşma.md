Merhaba,ben Cihangir Kılgı, Türk Alman Üniversitesi'nde Bilgisayar Mühendisliği 3. sınıf öğrencisiyim. Küçüklüğümden beri teknolojiye meraklıyım ve sürekli kendimi geliştirmeye çalışıyorum. 

TEKNOFEST'teki SİHA projemiz hayatımı değiştirdi diyebilirim. 8 kişilik yazılım ekibinin başındaydım. ROS 2 kullanarak otonom uçuş sistemleri geliştirdik. Nesne algılama için günlerce veri toplayıp etiketledik, modeli eğitip %90 başarı yakaladık. Yer Kontrol Sistemi geliştirdik ve bunu qgroundcontrol ile beraber çalışmasını sağladık. SİHA projesinde Gazebo'da simülasyonlar yaparken, MAVLink protokollerini çalışırken, otonom uçuş algoritmaları yazarken bu işin ne kadar derin olduğunu gördüm. Ekip olarak sabahlara kadar kod yazdığımız, hata ayıkladığımız günler oldu.

Baykar'da staj yapmak istememin sebebi basit aslında. Simülasyonda yaptıklarımızı gerçek dünyada görmek istiyorum. Biliyorsunuz, Similasyonlarda her şey yolunda gidebiliyor ama gerçek hayatta sensörler farklı davranabiliyor, hava koşulları işi zorlaştırabiliyor. Ben o zorlukları yaşamak, çözmek ve gelişmek istiyorum. Bir de tabii ki Geleceğin teknolojisini üretmek için bir tuğla da ben koymak istiyorum.

Milli Teknoloji Hamlesi benim için çok önemli. Bu sadece bir slogan değil, geleceğimizin garantisi. Dışarıya bağımlı olmadan kendi teknolojimizi üretebilmek... kendi uçağımız, kendi İHA'mız, kendi yazılımımız.

İnanıyorum ki Baykar'da geçireceğim günler, öğrenme yolculuğumda büyük bir adım olacak. Oradaki mühendislerle çalışmak, onların tecrübelerinden faydalanmak için sabırsızlanıyorum.